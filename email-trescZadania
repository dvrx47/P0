P0. Wielowątkowy "hello, world". Termin realizacji: 30.10.2016, 23:59 (niedziela)

Napisz program w języku C lub C++ uruchamiający dwa lub więcej wątków potomnych. Z każdego wątku potomnego wypisz dowolny (różny dla różnych wątków) napis na standardowe wyjście i zakończ wątek. Z wątku-rodzica wypisz dowolny napis (różny od napisów wypisywanych w wątkach potomnych) po zakończeniu wykonania wszystkich wątków potomnych i zakończ wątek. Wszystkie wypisywane napisy powinny być zakończone znakiem nowej linii '\n' lub po wypisaniu każdego napisu należy wyczyścić strumień (cout.flush()).

Ustalenia techniczne:
1. Program powinien mieć jeden plik źródłowy o nazwie main.c lub main.cpp
2. Program powinien być obsługiwany z poziomu polecenia make. Uruchomienie polecenia 'make' powinno służyć do kompilacji pod warunkiem zmian w pliku main.c(pp). Uruchomienie polecenia 'make run' powinno służyć do uruchomienia programu.
3. Program powinien być napisany w C lub C++ z użyciem bibilioteki pthreads (podpowiedź: gcc -lpthread)
4. Program powinien uruchamiać się na platformie Linux.
5. Repozytorium powinno zawierać plik .gitignore, za pomocą którego unikniesz umieszczania w repozytorium pliku binarnego.
6. Instrukcja kompilacji powinna zawierać flagi: -Wall, -Werror

Proszę wysyłać rozwiązania w tym wątku z imieniem i nazwiskiem oraz odnośnikiem do repozytorium gitowego wraz z identyfikatorem ostatniego commitu (sumą kontrolną sha-1). W przypadku korzystania z prywatnych repozytoriów na githubie proszę o nadanie użytkownikowi "foo" uprawnień do odczytu. W przypadku korzystania z alternatywnych serwisów z prywatnymi repozytoriami proszę o kontakt minimum 2 dni przed nadesłaniem odnośnika do takiego repozytorium.
